Aihe: Laivanupotus

Tavoitteena ohjelmoida laivanupotuspeli, jossa pelaaja arvaa tietokoneen 10*10 -ruudukkoon piilottamia ”laivoja”, ja tietokone pelaajan piilottamia. Laivoja on 5kpl/pelaaja, ja ne ovat pituuksiltaan 2,3,3,4 ja 5 ruutua. 

Pelin aluksi pelaaja asettaa laivansa ruudukkoon. Laivoja ei saa asettaa kuin pysty- ja vaakasuoraan, eivätkä kaksi laivaa saa koskea toisiinsa, paitsi kulmittain. Seuraavaksi peli arpoo ”tietokonevastustajan” laivojen sijainnin sääntöjen mukaisesti. Kumpikaan pelaajista ei näe toistensa laivojen sijoittelua. 

Kun laivat on sijoiteltu, pelaajat ilmoittavat vuorotellen ruudun, johon ampuvat, ja peli ilmoittaa jonkun seuraavista: ruutu katoaa=ohi, ruutuun ilmestyy x=osui tai ruutuun ilmestyy # = osui ja upposi. Uppoaminen tapahtuu, kun osuma kohdistuu laivan viimeiseen osumattomaan ruutuun, ja tällöin myös muut laivan ruudut muuttuvat #-merkeiksi. Samalla peli myös piilottaa uponneen laivan viereiset ruudut, koska näissä ei tietenkään voi laivaa enää olla. Vastustajaan osunut pelaaja saa lisävuoron. Ohjelma näyttää peliä pelaavalle ihmiselle kahta ruudukkoa, toista jossa näkyy pelaajan omat laivat ja vihollisen ampumat pisteet, ja toisella kirjanpito omista osumista ja huteista.

Pelin voi aloittaa alusta tai lopettaa käyttöliittymässä olevilla napeilla. Asetteluvaiheen kesken näitä voi painaa vapaasti. Kun ensimmäinen ammunta, eli vihollisen ruudun klikkaus, on tapahtunut, uuden pelin aloittaminen tai lopetus aiheuttaa luovutusvoiton tietokonevastukselle. Peli varoittaa tästä pop-upilla, joka sallii myös toiminnon peruuttamisen.

Kun toisen pelaajan kaikki laivat ovat uponneet, vastustaja on voittanut. Peli ilmoittaa päättymisestään pop up-ikkunalla, jossa lukee kumpi pelaajista voitti, tässä pelissä pelatut vuorot, pelatut pelit, voittoprosentin ja molempien pelaajan keskimääräisen voittovuoron. Samasta pop-upista voidaan myös aloittaa uusi peli, tai lopettaa pelaaminen toiminnoille nimetyillä nappuloilla. Jos vastustaja voitti, peli näyttää ruudukossa löytämättömät laivat o-merkillä. Jos pelaaja voittaa, peli poistaa kaikki tyhjät ruudut näkyvistä.

Käyttäjät: pelaaja

Pelaajan toiminnot:
-laivojen sijoittaminen
-ruudun arvaaminen
-pelin resetointi
-pelin lopettaminen

KÄYTTÖOHJE:

Laivanupotuspelin tavoitteena on upottaa vihollisen ruudukkoonsa kätkemät laivat. Ruudukoista oikeanpuoleinen kuuluu viholliselle. Ennen kuin voit alkaa ampua vihollisen laivoja, sinun tulee asettaa omasi. 

Aseta laivat ruudukkoon seuraavasti:

Laivat tulee asettaa ruudukkoon pituusjärjestyksessä pisimmästä lyhimpään. Visii laivaasi ovat pituuksiltaan 5,4,3,3 ja 2 ruutua. Klikkaa ensin viiden ruudun laivasi toinen päätypiste ruudukkoon, jolloin ruudukkoon ilmestyy x-merkki. Aseta sitten laivan loppupää oikealle etäisyydelle alkupääpisteestä, jolloin koko laiva tulee merkityksi x-merkeillä. Laivojen tulee olla vaaka- tai pystysuorassa. Jos loppupisteen asettaminen epäonnistuu (laiva menisi viistoon tai olisi väärän pituinen), peli ei aseta laivaa ruudukkoon, ja voit yrittää laivasi asettamista uudestaan.

Loput laivasi asetetaan aivan samoin kuin viiden ruudun laivasi. Muista kuitenkin, että laivasi eivät saa koskettaa toisiaan, paitsi kulmittain. Peli neuvoo sinua asettamisen yhteydessä vasemmassa yläkulmassa sijaitsevassa tekstikentässä.

Kun olet asettanut kaikki laivasi, oman ruudukkosi nappulat lakkaavat toimimasta, ja ylärivin tekstikentät neuvovat ampumaan vihollisen ruudukkoon.

Ammu vihollisen Laivoja seuraavasti:

Vihollisen laivojen ampuminen tapahtuu klikkaamalla ruutua vihollisen ruudukossa, jolloin tapahtuu joku kolmesta seuraavasta: ruutu katoaa = et osunut, ruutuun ilmestyy x = osuit ja saat uuden vuoron, ruutuun ilmestyy # = osuit, laiva upposi, ja saat uuden vuoron. Oman vuorosi jälkeen vihollinen ampuu ruutujasi. Vihollisen ampumatoiminta näkyy ruudukossa kahdenlaisina merkkeinä: ruutu katoaa = vihollinen ampuu ohi, ruudun x muuttuu #:ksi=vihollinen osui laivaasi ja saa uuden vuoron.

Vihollisella on saman verran laivoja ja ne on aseteltu samojen sääntöjen mukaisesti kuin omat laivasi. Ammuntaa jatkuu, kunnes toinen pelaajista on upottanut kaikki toisen laivat. Tällöin peli ilmoittaa päättymisestä ikkunalla, jossa on myös tilastotietoa pelaamistasi peleistä, ja nappulat uuden pelin aloittamista ja pelin lopettamista varten.

Muut nappulat:

Peli-ikkunan alalaidassa on nappulat uuden pelin aloittamiselle, ja pelin lopettamiselle. Jos keskeytät pelin näillä nappuloilla, kun ampuminen on alkanut, mutta peli ei ole vielä päättynyt, lasketaan peli luovutusvoitoksi vastustajalle. Asetusvaiheessa voit aloittaa pelin vapaasti alusta.
